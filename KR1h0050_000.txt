# -*- mode: mandoku-view -*-
#+TITLE: 論語商
#+DATE: 2018-03-30 14:14:54.267591
#+PROPERTY: ID KR1h0050
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR1h0050_WYG_000-1a>¶
欽定四庫全書　　　　　經部八¶
　論語商　　　　　　　　四書類¶
提要¶
¶
　　　　(臣)等謹案論語商二卷明周宗建撰宗建字¶
　　　　季侯呉江人萬厯癸丑進士官至監察御史¶
　　　　巡按湖廣為魏忠賢所害崇禎初追贈太僕¶
　　　　寺卿諡忠毅事蹟具明史本傳此其官武康¶
　　　　知縣時與諸生講論所彚成也宗建剛方正¶
　　　　直為一代名臣而其學則沿當時流派乃頗¶
<pb:KR1h0050_WYG_000-1b>¶
　　　　近於禪如云人心之樂非情非趣非思非為¶
　　　　虚中之影水中之相如斯之類殆似宗門語¶
　　　　録然如講素絢章謂後人求深反淺在當時¶
　　　　夫子子夏不過隨境觸悟非子夏欲抹煞禮¶
　　　　亦非夫子不重禮講顔淵問為邦章云夫子¶
　　　　略指大意非只執定數件其言皆簡要明通¶
　　　　足釋訓詁之轇轕且其人與日月争光則其¶
<pb:KR1h0050_WYG_000-2a>¶
　　　　書亦自足不朽小小疵瑕不足累之此固不¶
　　　　與章句之儒争一句一字之出入也乾隆四¶
　　　　十三年三月恭校上¶
　　　　　　　　　　　總纂官(臣)紀昀(臣)陸錫熊(臣)孫士毅¶
　　　　　　　　　　　總　校　官　(臣)　陸　費　墀¶
<pb:KR1h0050_WYG_000-2b>¶
